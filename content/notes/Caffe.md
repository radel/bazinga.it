---
title: La mia esperienza con il Caffè
description: 
img: 
alt: 
createdAt: 2024-01-26
status: published
author:
  name: Marco
  bio: Marco Bonomo
  img: images/marco.png
tags: 
category:
  - blog
slug: coffee
---

All'inizio dell'estate del 2022 sono capitato per caso su un video di [James Hoffman](James%20Hoffman.md) che spiegava come fare il caffè con la moka.
Mi sono appassionato ai suoi video e alle sue spiegazioni e inevitabilmente mi sono appassionato al caffè.

Ho cercato di capirne di più, vedendo che in Italia la questione caffè è un vero disastro. Beviamo caffè troppo tostato, troppo caldo, come fosse una medicina amara. 

Grazie a [FolkLore](https://www.instagram.com/folk_lore_bar), un piccolo bar di Feltre, ho finalmente capito come dovrebbe essere il caffè: una bevanda complessa, piacevole, in cui il dolce, l'amaro e l'acido si bilanciano e contrastano in base alla tostatura o al tipo di caffè.

Per il mio compleanno, mia moglie Valentina mi ha regalato il Comandante, un macina caffè manuale e ho finalmente iniziato il mio percorso con il V60 e adesso, nel 2024, penso di essere arrivato a fare un [ottimo caffè filtro](one-cup-v60-technique).

### Qualche consiglio per iniziare:

Il materiale è piuttosto semplice bastano una caraffa, un percolatore V60, una bilancia, un timer (io ho usato il cronometro del telefono) e un bollitore.  Io utilizzo un normale bollitore, non uno di quello con il beccuccio allungato, basta solo un po' di attenzione.

###  Dove compro il caffè? 

Belluno è sede della torrefazione [Bristot](https://www.caffebristot.com/) e acquisto qualche varietà particolare nel loro negozio in centro, ma per il caffè specialty mi rifornisco da [Taste](https://www.tastecoffee.it) e da [Nero Scuro](https://neroscurocoffee.com/).

