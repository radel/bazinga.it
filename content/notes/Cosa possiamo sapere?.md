---
title: Cosa possiamo sapere?
description: 
img: 
alt: 
createdAt: 2024-01-26
status: published
author:
  name: Marco
  bio: Marco Bonomo
  img: images/marco.png
tags: 
category:
  - blog
slug: kant-cosa-possiamo-sapere
---
Quand'ero in quinta liceo scientifico ho avuto uno degli anni scolastici migliori della mia vita. Ci ho pensato molte volte in seguito, anche per capirne i perché, ma tra tutti c'è stato un evento che ha in qualche modo cambiato le sorti del mio anno scolastico.

Durante il primo mese in filosofia si parla di Immanuel Kant.  Dopo alcune ore di lezione comincia il giro delle interrogazioni ma c'è poco tempo, è quasi finita l'ora e il prof. decide di chiamare una sola persona. 
Si perde ulteriore tempo con le giustificazioni e così il prof chiama in fretta un numero a caso, il 3. Sul registro sono il numero 3 dalla prima elementare.

Non fa in tempo a formulare la prima domanda che suona la campanella, sono salvo! O così credo.

La lezione successiva arrivo preparato, sono poche pagine e le studio molto bene. Ma il prof chiama altri 4 e mi ignora. La lezione successiva mi ignora ancora. E ancora.

Ormai il giro di interrogazioni è quasi finito e le poche pagine su Kant sono diventate decine, alla "critica della ragion pura" si sono affiancate quella della ragion pratica e del giudizio.

Il professore finge di dimenticarsi di me, mi tocca alzare la mano prima che cominci a parlarci di Fichte: "Prof mancherei solo io da interrogare" - "Ah sì, Bonomo, ti interrogo domani allora, su quello che spiego oggi" - "Ma prof, adesso che so tutto di Kant?" - "Lo so che sai tutto di Kant, ma ti farà bene".

E mi ha fatto bene davvero, perchè ho *adorato* Kant. Ho letto tutto quello che c'era scritto nel libro di testo e non mi è bastato, ho letto saggi trovati in biblioteca, ho cercato su internet, ho *studiato* per davvero.

Questo grande preambolo mi serve per raccontarvi lo stupore e il piacere di trovare una [piccola perla in un angolo del web](https://ralphammer.com/immanuel-kant-what-can-we-know/), un breve riassunto della filosofia di Kant, usando spiegazioni semplici e disegni davvero chiari.
 
> So **rationalists** think that our mind is built to understand the world through **rational thinking**—from the inside. **Empiricists** believe that we learn about the world through **observation**—from the outside. 
> Both groups assume that our mind somehow adjusts to the world around us.
> Immanuel Kant turns this around. 
> He says it’s not our mind that adjusts to the world; **the world adjusts to our mind**. 

In poche semplici parole, lo stravolgimento di tutto. 
Il mio mondo scolastico quell'anno è cambiato così, grazie *anche* a Kant.

