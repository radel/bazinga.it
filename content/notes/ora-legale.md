---
title: L'ora legale è la nostra disconnessione dalla natura
description: 
img: 
alt: 
createdAt: 2024-04-03
status: published
author:
  name: Marco
  bio: Marco Bonomo
  img: images/marco.png
tags: 
category:
  - blog
slug: ora-legale
---


> Questo articolo è in continua evoluzione, è il testo di una mail che ho scritto a Ok Boomer, una newsletter del post.

In un mondo che ha perso contatto con gli elementi naturali, lo scorrere del tempo e la sua misura acquistano un significato che troppo spesso diamo per scontato.  

Il mio pensiero è che l'ora legale rappresenti la nostra volontaria disconnessione con il ritmo della natura. Si può dire che l'ora sia una convenzione e dirci che se il mezzogiorno si chiama "una" non fa poi molta differenza. 
Ma io ho la fortuna di vivere in provincia di Belluno, tra le Dolomiti, e non c'è valle che non abbia un picco, un becco, uno "spiz" detto "di Mezzodì".   

Non è semplicemente una misura del tempo, ma una fusione tra tempo e spazio. Il sole, al mezzogiorno, sta sopra a quella cima. È un intero sistema umano configurato intorno allo scorrere del tempo in un determinato spazio (e infatti usiamo mezzogiorno come sinonimo di sud).  

L'ora legale ci *disconnette* da questo sistema, con la dolce promessa di più ore di luce in cui dedicarci a quello che più ci piace, purché le nostre 8 ore lavorative siano garantite a priori. In questo senso, la proposta di mantenerla per sempre mi lascia molto perplesso.

