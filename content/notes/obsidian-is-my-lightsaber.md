---
title: Obsidian è la mia spada laser
description: 
img: 
alt: 
createdAt: 2024-01-02
status: published
author:
  name: Marco
  bio: Marco Bonomo
  img: images/marco.png
tags:
  - productivity
category: blog
slug: obsidian-is-my-lightsaber
lang: it
---
Come sanno tutti gli appassionati di Star Wars, un Jedi deve costruire la propria spada laser. Lo fa perchè lo vuole la tradizione, ma c'è anche un motivo molto più pratico: si crea un legame tra l'arma e colui che la impugna che non può più essere rotto.

Costruire e personalizzare un'arma, ma più in generale uno strumento di lavoro, permette di conoscerne meglio il funzionamento e migliorarne i punti deboli. 

Per questo *adoro* personalizzare ogni aspetto del mio laptop. Rimappo alcuni tasti della tastiera, cambio le impostazioni di default di praticamente ogni editor di testo e del browser. Arrivo spesso al punto che il mio computer in mano ad altre persone è quasi inutilizzabile, ma per me è una lama affilata.

[Obsidian](https://obsidian.md) in quest'ultimo periodo è la *mia* spada laser. L'ho personalizzata nell'aspetto ma anche nelle funzionalità attraverso alcuni plugin. 

Obsidian è un'app per scrivere note e testi come ce ne sono tante: google keep, apple notes, notion, evernote. Quello che lo rende interessante è che tutto viene salvato in locale sul nostro computer in un formato libero, così non siamo legati *per sempre* a un software o una piattaforma.

Queste sono alcune delle impostazioni più interessanti che utilizzo.

- Utilizzo il [Minimal theme ](https://github.com/kepano/obsidian-minimal)
- La mia vault è basata sul [template di Stephan Ango](https://stephango.com/vault), Ho usato il sistema [PARA](https://fortelabs.com/blog/para/) per un po' di tempo in passato, ma non si sposa bene con Obsidian.
- Uso [obsidian web clipper](https://stephango.com/obsidian-web-clipper) per [Omnivore](https://omnivore.app/) per sincronizzare gli articoli che voglio leggere con calma. Molte cose che appunto o ricerco si basano su articoli esistenti e mi fa comodo averle a portata di mano.
- Ho creato una serie di template per ogni tipologia di contenuto che voglio scrivere.
- Utilizzo il plugin [Obsidian-Wordpress](https://github.com/devbean/obsidian-wordpress) per pubblicare su *diversi* siti direttamente da obsidian
- Con il plugin [dataview](https://github.com/blacksmithgu/obsidian-dataview) mi sono costruito riferimenti incrociati tra le note che posso elencare comodamente in una tabella.

Obsidian è veramente un software che mi piace usare e che mi ha fatto riscoprire il piacere di scrivere (questo blog è scritto con Obsidian, ma ne parleremo un'altra volta)
