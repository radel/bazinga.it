---
title: Now
description: quello che sto facendo in questo periodo 
img: 
alt: 
createdAt: 
status: published
author:
  name: Marco
  bio: Marco Bonomo
  img: images/marco.png
tags: 
category:
  - page
slug: now
---
*this page is a [Now page](https://nownownow.com/about), you should make one too!*

Guido un team di giovani sviluppatori e insegno come tirare fuori il meglio da [vuejs](https://www.vuejs.org) e [laravel](https://www.laravel.com) e da loro stessi, mi chiamano addirittura *sensei*. Applico la filosofia che ho imparato in [Turn the ship around](turn-the-ship-around).

La domenica sono su qualche cima delle Dolomiti, solitamente per passeggiate abbastanza impegnative, ogni tanto per vie ferrate. Due o tre volte l'anno arrampico in falesia ma vorrei fare *di più*

Seguo la parte tecnica di [Dolomiti Review](https://www.dolomitireview.com), un magazine online dedicato alle Dolomiti che è anche un po' il business di famiglia. Già che ci sono, scrivo le relazioni delle [escursioni](https://www.dolomitireview.com/escursioni-dolomiti) in montagna.

Faccio il volontario tuttofare per [Oltrelevette](http://www.oltrelevette.it), un festival dedicato alla montagna che si tiene ogni anno a Belluno.

Preparo in casa caffè specialty con il V60, acquisto il caffè da torrefazioni della zona come [Taste](https://www.tastecoffee.it) e [NeroScuro](https://neroscurocoffee.com/). 

Dalla primavera all'autunno ho un orto: lo preparo, lo nutro, semino e trapianto ortaggi, curo i fiori che attirano gli insetti impollinatori e ne raccolgo zucche, zucchine, melanzane, pomodori e altre verdure per tutta l'estate.

Mi piace provare ristoranti di una certa qualità e a casa cerco di replicare le ricette più semplici. Mi piace molto cucinare e qui troverete qualche [ricetta](recipes). Non escludo che un giorno troverete segnalato anche qualche ristorante.

Creo piccoli bozzetti dei volti delle persone. Ho cominciato per caso dopo un [corso di Notesketching](https://www.domestika.org/it/courses/4382-sketchnoting-comunica-con-note-visive): non ho mai messo in pratica nulla di quel corso a parte la codifica con i colori, ma mi è rimasta la passione di disegnare i volti.

Quando posso faccio lo zio: cerco di trasmettere ai miei nipoti la passione per la montagna e la calma di inventare un gioco e costruirlo insieme con i lego o con un pezzo di cartone. 

Per comodità, ho raccolto i libri che sto leggendo in questo periodo in una pagina [Libri](Books.md)

## Next

Fare consulenze per aziende e startup che hanno bisogno di organizzare il loro team di sviluppo o i loro software.

Fare il corso Roccia del Cai in primavera.

Riuscire a riempire questo giardino digitale con tutto quello che so e che sono. Non sarà semplice, ma sarà il mio side project per tutto il 2024.
 

