---
title: Le mie ricette Fujifilm preferite
description: Le mie ricette Fujifilm preferite per colori incredibili
img: images/provence-2022/provence-23.JPG
alt: fuji custom style
createdAt: 2023-02-27
status: published
slug: fuji-custom-film-simulation-recipes
author:
  name: Marco
  bio: Marco Bonomo
  img: images/marco.png
tags:
  - photography
category: blog
---

Il 2022 è stato l'anno in cui ho ritrovato la passione per la fotografia. Non se n'era mai andata, ma ero arrivato ad una specie di plateau: non crescevo, non miglioravo mai, le mie foto erano sempre molto simili. Avevo anche poca immaginazione, passavo ore al computer editando le mie fotografie, seguendo i consigli di molti bravi fotografi su youtube ma i risultati erano deludenti.

Così ho cercato di tornare al cuore di tutto: non sarebbe bellissimo prendere la macchina fotografica, montare un obiettivo e scattare senza preoccuparsi di nulla?

La prima spinta me l'ha data proprio l'obiettivo: il Fujinon XF 23mm f2. Nel 2022 non l'ho praticamente mai staccato dalla mia XT-20 e non vedo ancora qualcosa in grado di farlo. 
Questa focale mi ha dato la prospettiva giusta, un modo per mostrare a tutti quello che vedevo. Montato sulla mia fotocamera era discreto, semplice, facile.

Il mio processo non era ancora completo, ora che scattare aveva un sapore nuovo, volevo che avesse davvero *gusto*. E come una folgorazione è arrivata questa scoperta su [Fuji Weekly](https://fujixweekly.com/recipes/)

Ho scoperto che gli utenti della serie X di Fujifilm possono caricare combinazioni di impostazioni nella loro fotocamera (fino a 7 combinazioni diverse) che consentono di scattare in una varietà di stili. Le impostazioni sono la simulazione della pellicola, il bilanciamento del bianco e gli aggiustamenti della curva tonale (ombre e alteluci), nitidezza e saturazione. Queste combinazioni di impostazioni salvate sono conosciute come ricette, in inglese "Recipes". 

BOOM. Niente più ore al computer a editare (male) centinaia di foto, ma finalmente un processo semplice e lineare: Scatto, esporto le foto, le condivido.  Al massimo correggo un po' l'esposizione e raddrizzo la foto, ma la stragrande maggioranza delle foto (e tutte quelle che vedete in questo sito) sono Jpeg usciti dalla mia macchina fotografica (SOOC = Straight Out Of Camera)

Con il tempo ne ho provate parecchie ma gira e rigira torno sempre sulle stesse, qui vi condivido le mie preferite del 2022, lse ho raccolte in una pagina dedicata: [Fujifilm Film Simulations](/film-simulations)
