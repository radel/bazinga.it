---
category: "[[Clippings]]"
author: "[[Redazione]]"
title: "30 anni di Parco Nazionale Dolomiti Bellunesi: online lo spettacolare cortometraggio sull'area protetta ~ Dolomiti Review"
source: https://www.dolomitireview.com/30-anni-di-parco-nazionale-dolomiti-bellunesi-online-lo-spettacolare-cortometraggio-sullarea-protetta/
clipped: 2024-08-05
published: 2024-08-05
topics: 
tags: [clippings]
---

Nel 2023 il Parco Nazionale Dolomiti Bellunesi ha compiuto **trent’anni di vita.**

Tra le iniziative realizzate per celebrare l’evento c’era anche la **produzione di un cortometraggio** che, attraverso spettacolari immagini di paesaggi e riprese della ricchissima fauna che popola l’area protetta, racconta i motivi per cui nascono i Parchi naturali (dal primo: quello statunitense di Yellowstone, fino a quello delle Dolomiti Bellunesi) e illustra le principali attività realizzate dal Parco Nazionale nei suoi primi trent’anni di vita.

![](https://i0.wp.com/www.dolomitireview.com/wp-content/uploads/2024/08/30-anni-del-Parco-Nazionale-Dolomiti-Bellunesi-0-51-screenshot.png?resize=1280%2C692&ssl=1)

![](https://i0.wp.com/www.dolomitireview.com/wp-content/uploads/2024/08/30-anni-del-Parco-Nazionale-Dolomiti-Bellunesi-1-54-screenshot.png?resize=1280%2C692&ssl=1)

![](https://i0.wp.com/www.dolomitireview.com/wp-content/uploads/2024/08/30-anni-del-Parco-Nazionale-Dolomiti-Bellunesi-1-46-screenshot.png?resize=1280%2C692&ssl=1)

![](https://i0.wp.com/www.dolomitireview.com/wp-content/uploads/2024/08/30-anni-del-Parco-Nazionale-Dolomiti-Bellunesi-1-50-screenshot.png?resize=1280%2C692&ssl=1)

![](https://i0.wp.com/www.dolomitireview.com/wp-content/uploads/2024/08/30-anni-del-Parco-Nazionale-Dolomiti-Bellunesi-2-48-screenshot.png?resize=1280%2C692&ssl=1)

![](https://i0.wp.com/www.dolomitireview.com/wp-content/uploads/2024/08/30-anni-del-Parco-Nazionale-Dolomiti-Bellunesi-3-0-screenshot.png?resize=1280%2C692&ssl=1)

Il video era stato presentato nell’autunno scorso al teatro comunale di Belluno, nell’ambito del festival **“Oltre le Vette”** e, da allora, viene regolarmente proiettato in occasione delle serate informative per la popolazione, dei convegni tecnico-scientifici, degli incontri con le scuole che il Parco organizza nel corso dell’anno.

Molti tra coloro che hanno avuto modo di vedere il cortometraggio in occasione delle numerose proiezioni pubbliche hanno chiesto al Parco di rendere disponibile il filmato anche sul web.

Per accogliere tali richieste il video è stato ora pubblicato sul canale video del Parco Nazionale ed è visionabile nella sezione “Multimedia” del sito del Parco [www.dolomitipark.it](http://www.dolomitipark.it/) o su [**Youtube**](https://www.youtube.com/watch?v=kw_GbMxRiNA).

## Il cortometraggio, *un lavoro di Bruno Boz e Ivan Mazzon*

Il cortometraggio è stato realizzato da **Bruno Boz** e **Ivan Mazzon**, già noti al pubblico bellunese per essere gli autori del documentario **“Lupo Uno”**, dedicato al ritorno del lupo in Veneto e vincitore del premio per il miglior documentario di attualità al 71° Trento Film Festival svoltosi lo scorso anno.

Il filmato sui trent’anni del Parco è narrato da **Andrea Piovan**, voce italiana dei documentari della BBC.

*“La pubblicazione sul web del cortometraggio sui trent’anni del Parco* – ha dichiarato il Presidente Ennio Vigne – *risponde alle richieste che ci sono giunte nei mesi scorsi e consente di dare maggiore visibilità ad un prodotto di grande qualità, frutto dell’impegno e delle capacità tecniche dei due autori. Le produzioni video del Parco, ha proseguito il Presidente, non si esauriscono qui, a breve infatti presenteremo il video girato nell’ambito del progetto di comunicazione “Il sentiero dei lupi” e un documentario che riassume le attività realizzate nell’ambito del progetto LIFE Wolfalps EU, che si conclude a settembre”*.

**Dolomiti Review** è il local magazine scritto con il cuore, direttamente dal cuore delle Dolomiti.  
**➥ Seguici** anche su *[**instagram**](https://www.instagram.com/dolomitireview)*, ***[facebook](https://www.facebook.com/dolomitireview)*** e su ***[telegram](https://t.me/dolomitireview)*** per non perdere nessun aggiornamento!